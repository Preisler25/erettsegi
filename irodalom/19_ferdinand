Ferdinand von Schirach és a mű háttere
Ferdinand von Schirach német író, jogász, aki a kortárs irodalomban főként jogi és morális dilemmákat feldolgozó műveiről ismert. A Terror című drámája egy rendkívül aktuális, filozofikus mű, amely a döntéshozatal felelősségét, az erkölcsi és jogi normák ütközését helyezi középpontba.

A mű szerkezete és műfaji sajátosságai
A Terror műfaja jegyzőkönyvszerű, nincs hagyományos cselekménye, inkább beszédeken, monológokon keresztül bontakozik ki. A dráma a klasszikus hármas egység szabályait követi: egy helyszínen, lineáris időben, egyetlen cselekményszálon futnak az események. A bírósági tárgyalás keretein belül a színház és az igazságszolgáltatás határai elmosódnak, a nézők is döntéshozóvá válnak.

Szerkezeti felépítés:
Bevezetés: Szereplők bemutatása, előzmények, hangulatteremtés.

Bonyodalom: Tanúk meghallgatása, a történet részleteinek feltárása.

Tetőpont: A vádlott meghallgatása, erkölcsi dilemmák, morális kérdések.

Kitérés: Második tanú, érzelmek, vádlott melletti és elleni érvek ütköztetése.

Záró beszédek: Elnöki gondolatok, áldozatokkal való azonosulás, a döntés felelőssége a nézőkre hárul.

A döntéskényszer és érvrendszerek
A darab központi kérdése, hogy egy katonai pilóta jogosan áldozhat-e fel 164 ártatlan életet, hogy ezzel több ezer ember életét mentse meg. A vádlott melletti érvek között szerepel a katonai logika és a nagyobb jó elve, míg az ellene szóló érvek az emberi méltóság, a törvényesség és az egyéni felelősség kérdéseit hangsúlyozzák. A mű végig filozofikus, monoton, metaforákkal teli, a bíróságot a színházzal azonosítja, ahol a végső döntés a közönség kezében van.