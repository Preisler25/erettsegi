Önéletrajz

Általában A4-es oldal terjedelemben készül, tartalmazhat fényképet.

Főbb részei: alapadatok, végzettség, iskolai adatok, képességek (nyelvtudás, informatikai ismeretek, jogosítvány), szakmai tapasztalat, egyéb jellemzők (tulajdonságok, hobbik).

Áttekinthető, vázlatszerű, könnyen elemezhető formában kell megírni.

Motivációs levél

Folyószöveg formájában, általában fél oldal terjedelemben íródik.

Tartalmazza, hogy miért szeretnél az adott helyen dolgozni vagy tanulni, miért lennél alkalmas, honnan hallottál az adott lehetőségről.

Kiemeli, hogy miért éppen téged válasszanak.

Hivatalos levél

Szerkezete: fejléc (tárgy, címzett, feladó), megszólítás (pl. Tisztelt...), pontos fogalmazás, a tárgy részletes kifejtése, érvek felsorolása, kérés megismétlése vagy összefoglalás, zárás (hely, idő), aláírás.

Lényeges a formális, udvarias hangnem és a világos szerkezet.