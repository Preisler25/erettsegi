Madách Imre élete és pályája
Madách Imre a 19. században élt, jómódú családból származott, jogot tanult, politizált, egy évet börtönben is töltött. Apja fiatalon meghalt, anyjával szoros kapcsolatban volt, felesége megcsalta, amíg börtönben volt. Fő műve, Az ember tragédiája 1859-60-ban keletkezett, Arany János 5700 javítást végzett rajta.

Az ember tragédiája elemzése
A mű drámai költemény, szerkezete keretszínekből és történelmi színekből áll. Előzményei között szerepel a Biblia, Dante Isteni színjátéka, Vörösmarty Csongor és Tündéje, valamint Goethe Faustja. Az első szín a teremtés, ahol Lucifer tagadja Isten művét. A további színekben Ádám és Éva különféle történelmi korszakokban jelennek meg, mindegyik szín egy-egy eszmét, társadalmi problémát jelenít meg: Egyiptom (hatalom), Athén (demokrácia), Róma (hedonizmus), Konstantinápoly (kereszténység), Prága (tudomány), Párizs (forradalom), London (kapitalizmus), Falanszter (túlélés, diktatúra), Eszkimó-szín (emberállapot).

A szereplők közötti konfliktusok középpontjában a hatalom, szabadság, tudás, boldogság keresése, az emberi lét értelme és a reménytelenség áll. Lucifer és Ádám vitája végigkíséri a művet, Éva minden korszakban más-más szerepet tölt be, de mindig a remény és az újrakezdés lehetőségét hordozza.